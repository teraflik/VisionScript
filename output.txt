


भूमिका
| श्री कृष्णदास कविराज गोस्वामी द्वारा रचित श्रीचैतन्य चरितामृत श्रीकृष्ण
चैतन्य महाप्रभु के जीवन तथा उपदेशों का मुख्य ग्रन्थ है। श्री चैतन्य महाप्रभु
उस महान् सामाजिक तथा धार्मिक आन्दोलन के प्रवर्तक हैं, जो भारत में ५००
वर्ष पूर्व प्रारम्भ हुआ और जिसने प्रत्यक्ष तथा अप्रत्यक्ष रूप से दूसरी धार्मिक
तथा दार्शनिक विचारधाराओं को न केवल भारत में अपितु समग्र विश्व में
प्रभावित किया है। उन श्रीकृष्ण चैतन्य के प्रभाव को प्रसारित करने में
कृष्णकृपामूर्ति श्री श्रीमद् ए. सी. भक्तिवेदान्त स्वामी प्रभुपाद के प्रयासों का
मुख्य योगदान रहा है, जो इस ग्रन्थ के अनुवादक तथा भाष्यकार होने के
साथ-साथ अन्तर्राष्ट्रीय कृष्णभावनामृत संघ (इस्कॉन) के संस्थापक-आचार्य
भी हैं।
श्री चैतन्य महाप्रभु को अतीव ऐतिहासिक महत्त्व का पुरुष माना जाता है।
किन्तु ऐतिहासिक विश्लेषण की हमारी पारम्परिक विधि, जो व्यक्ति को उनके
समय की उपज के रूप में देखती है, यहाँ पर विफल हो जाती है, क्योंकि
श्रीकृष्ण चैतन्य ऐसे पुरुष हैं, जो ऐतिहासिक व्यवस्था के सीमित क्षेत्र से परे
जिस समय पश्चिम में मानव भौतिक ब्रह्माण्ड की संरचना का अध्ययन
करने तथा नवीन सागरों और महाद्वीपों की खोज में समुद्री यात्राएँ करने में
अपनी अनुसन्धानात्मक शक्ति लगा रहा था, तभी पूर्व में श्रीकृष्ण चैतन्य ऐसी
क्रान्ति का प्रवर्तन एवं कुशल नेतृत्व कर रहे थे, जो मनुष्य के आध्यात्मिक
स्वभाव के सर्वोच्च विज्ञान सम्मत ज्ञान की दिशा में निर्दिष्ट था।
vii



viii
श्रीचैतन्य-चरितामृत
श्रीकृष्ण चैतन्य के जीवनचरित के मुख्य ऐतिहासिक स्रोत मुरारि गुप्त
तथा स्वरूप दामोदर गोस्वामी द्वारा लिखे गये कड़चा (दैनन्दिनियाँ) हैं। मुरारि
गुप्त एक वैद्य तथा श्रीकृष्ण चैतन्य के अन्तरंग पार्षद थे, जिन्होंने श्री चैतन्य
महाप्रभु के संन्यास ग्रहण करने तक के प्रारम्भिक चौबीस वर्षों के विषय में
विस्तृत टिप्पणियाँ लिखीं। श्री चैतन्य महाप्रभु के अड़तालीस वर्षों के जीवन
की शेष घटनाएँ श्री चैतन्य महाप्रभु के अन्य अन्तरंग पार्षद स्वरूप दामोदर
गोस्वामी के कड़चा में अंकित हैं।
| श्रीचैतन्य चरितामृत के तीन खण्ड हैं, जिन्हें लीला कहा जाता है। ये हैं-
आदि लीला, मध्य लीला तथा अन्त्य लीला। मुरारि गुप्त का कड़चा ही आदि
लीला का आधार है और स्वरूप दामोदर का कड्चा मध्य तथा अन्त्य लीलाओं
के लिए विस्तृत विवरण प्रदान करता है।
आदिलीला के सत्रह अध्यायों में से प्रथम बारह अध्याय सम्पूर्ण ग्रन्थ की
प्रस्तावना स्वरूप हैं। वैदिक शास्त्रीय प्रमाणों द्वारा कृष्णदास कविराज यह
स्थापित करते हैं कि श्री चैतन्य महाप्रभु कलियुग (जो पाँच हजार वर्ष पूर्व
प्रारम्भ हुआ और जो भौतिकता, दम्भ तथा कलह का प्रतीक है) के लिए कृष्ण
के अवतार हैं। लेखक यह भी प्रमाणित करते हैं कि श्री चैतन्य महाप्रभु भगवान्
कृष्ण से अभिन्न हैं और अधम युग के पतितात्माओं को महामन्त्र के संकीर्तन
का प्रचार करके शुद्ध भगवत्प्रेम उदारतापूर्ण वितरित करने के लिए अवतरित
होते हैं। यह संकीर्तन महामन्त्र का बृहद् सार्वजनिक कीर्तन है। इसके उपरान्त
कृष्णदास कविराज ने इस ग्रन्थ के बारहवें अध्याय में इस जगत् में श्री चैतन्य
महाप्रभु के आविर्भाव का गुह्य प्रयोजन, उनके सह-अवतारों तथा प्रमुख भक्तों
का वर्णन किया है और उनकी शिक्षाओं को सार रूप में प्रस्तुत की हैं। आदि
लीला के शेष अध्यायों (१३ से १७ तक) में लेखक ने चैतन्य महाप्रभु के दिव्य
जन्म तथा संन्यास ग्रहण करने तक के जीवन का संक्षिप्त विवरण दिया है।
इसमें उनके बचपन के चमत्कारों, अध्ययन, विवाह तथा प्रारम्भिक दार्शनिक
शास्त्रार्थों के साथ-साथ उनके व्यापक संकीर्तन-आन्दोलन के संगठन तथा
मुस्लिम सरकार द्वारा दमन के विरुद्ध उनके कानून अवज्ञा आन्दोलन का वर्णन



भूमिका
। तीनों लीलाओं में सबसे लम्बी मध्यलीला की विषय वस्तु श्री चैतन्य
महाप्रभु द्वारा एक संन्यासी, शिक्षक, दार्शनिक तथा गुरु एवं योगी के रूप में
सारे भारत की विस्तृत एवं घटनापूर्ण यात्राओं का विशद् वर्णन है। छह वर्षों
की इस अवधि में श्री चैतन्य महाप्रभु अपने प्रमुख शिष्यों को शिक्षाएँ देते हैं।
वे अपने समकालीन सुविख्यात दार्शनिकों तथा धर्मज्ञों से, जिनमें शंकराचार्य
के अनुयायी, बौद्ध तथा मुसलमान सम्मिलित हैं, शास्त्रार्थ करते हैं और उन्हें
तथा उनके शिष्य तथा अनुयायी वर्गों को अपने दल में सम्मिलित करते हैं। इस
खण्ड में उड़ीसा में होने वाले विशाल जगन्नाथ रथयात्रा उत्सव के अवसर पर
चैतन्य महाप्रभु की चमत्कार-पूर्ण लीलाओं का विस्तृत विवरण सम्मिलित है।
अन्त्यलीला में श्री चैतन्य की प्रकट उपस्थिति के अन्तिम अठारह वर्षों
का विवरण है, जिसे उन्होंने जगन्नाथ पुरी के सुप्रसिद्ध जगन्नाथ मन्दिर के
निकट लगभग एकान्त में बिताये। इन अन्तिम वर्षों में श्रीकृष्ण चैतन्य भाव-
समाधि में गहरे उतरते गये, जो समस्त पूर्वी अथवा पाश्चात्य धार्मिक तथा
साहित्यिक इतिहास में अद्वितीय है। उनके नित्य संगी स्वरूप दामोदर गोस्वामी
द्वारा दिये गये प्रत्यक्षदर्शी विवरण, जिनसे श्री चैतन्य की शाश्वत तथा नित्य
वर्धमान धार्मिक परमानन्द की अवस्था प्रकट होती है, आधुनिक मनोविज्ञानियों
तथा प्रत्यक्षवादियों के धार्मिक अनुभवों की अनुसन्धानात्मक तथा विवरणात्मक
क्षमताओं को स्पष्ट रूप से चुनौती देने वाले हैं।
| इस महान् ग्रन्थ के रचयिता कृष्णदास कविराज गोस्वामी का जन्म १५०७
ई. में हुआ था। वे चैतन्य महाप्रभु के विश्वस्त अनुयायी रघुनाथ दास गोस्वामी
के शिष्य थे। रघुनाथ दास विख्यात वैरागी सन्त थे, जिन्होंने स्वरूप दामोदर
गोस्वामी द्वारा बतलाई गई चैतन्य महाप्रभु की समस्त लीलाओं को सुना था
और स्मरण कर रखा था। श्री चैतन्य महाप्रभु तथा स्वरूप दामोदर के निधन
के बाद रघुनाथ दास ने अपने इन आराध्यों की विरह वेदना सहन न कर सकने
के कारण गोवर्धन पर्वत से कूदकर आत्म-हत्या करने के उद्देश्य से वृन्दावन
की यात्रा की। किन्तु वृन्दावन में उनकी भेंट चैतन्य महाप्रभु के दो सर्वाधिक
अन्तरंग शिष्यों-रूप गोस्वामी तथा सनातन गोस्वामी से हुई, जिन्होंने उनसे
आत्महत्या की योजना का परित्याग करने तथा चैतन्य महाप्रभु के अन्तिम



श्रीचैतन्य-चरितामृत
जीवन की प्रेरक घटनाओं को प्रकट करने के लिए प्रेरित किया। उस समय
कृष्णदास कविराज गोस्वामी भी वृन्दावन में रह रहे थे, जिन्हें रघुनाथ दास
गोस्वामी ने श्री चैतन्य के दिव्य जीवन का पूर्ण विवरण प्रदान किया।
उस समय तक श्रीकृष्ण चैतन्य के जीवन पर अनेक समसामयिक विद्वान
तथा भक्तों द्वारा कई जीवन-चरित विषयक ग्रन्थ लिखे जा चुके थे। इनमें
मुरारि गुप्त कृत श्रीचैतन्य-चरित, लोचन दास ठाकुर कृत चैतन्य-मंगल तथा
वृन्दावन दास कृत चैतन्य-भागवत सम्मिलित हैं, जिनमें से चैतन्य भागवत के
लेखक वृन्दावन दास ठाकुर को उस समय श्री चैतन्य के जीवन के विशेषज्ञ
माने जाते थे। जब वृन्दावन दास इस महत्त्वपूर्ण ग्रन्थ की रचना कर रहे थे,
तब उन्होंने इस भय से श्री चैतन्य के जीवन की अनेक घटनाओं को, विशेषतया
परवर्ती घटनाओं को सम्मिलित नहीं किया कि इससे ग्रन्थ का आकार बढ़
जायेगा। इस अन्तिम लीलाओं को सुनने के इच्छुक वृन्दावन के भक्तों ने
कृष्णदास कविराज गोस्वामी से, जिन्हें वे महान् सन्त और विद्वान के रूप में
सम्मान देते थे, यह अनुरोध किया कि इन घटनाओं का विस्तार से वर्णन करने
वाले ग्रन्थ की रचना करें। इस अनुरोध पर तथा वृन्दावन के मदन मोहन
अर्चाविग्रह की अनुमति तथा आशीर्वाद से उन्होंने श्रीचैतन्य चरितामृत की
रचना प्रारम्भ की, जिसे चैतन्य महाप्रभु के गहन दर्शन तथा शिक्षाओं के सम्यक्
प्रस्तुतीकरण, एवं जीवन-चरित विषयक श्रेष्ठता के कारण श्री चैतन्य महाप्रभु
के जीवन तथा गूढ़ शिक्षा के सबसे महत्त्वपूर्ण ग्रंथ के रूप में आज सारे विश्व
में मान्यता दी जा रही है।
श्रील कृष्णदास कविराज गोस्वामी ने वृद्धावस्था में इस ग्रंथ पर कार्य
प्रारम्भ किया, जब उनका स्वास्थ्य गिर चुका था। जैसाकि उन्होंने स्वयं लिखा
है, “अब मैं अति वृद्ध एवं अक्षमता से विक्षुब्ध हूँ। लिखते समय मेरे हाथ
काँपते हैं, मुझे ठीक से किसी बात का स्मरण नहीं हो पाता, न ही मैं ठीक से
देख या सुन सकता हूँ, फिर भी मैं लिखता हूँ जो कि अपने आप में एक महान्
आश्चर्य है।" तो भी उन्होंने इस अक्षम अवस्था में मध्यकालीन भारत के इस
महान्तम साहित्यिक मणि को पूरा किया, जो साहित्यिक इतिहास के आश्चर्यों
में एक है।



भूमिका
जैसाकि पहले बताया जा चुका है, इसका अँग्रेजी अनुवाद कृष्णकृपामूर्ति
श्री श्रीमद् ए.सी. भक्तिवेदान्त स्वामी प्रभुपाद द्वारा सम्पन्न किया गया, जो समग्र
विश्व में भारतीय धार्मिक तथा दार्शनिक विचारधारा के सर्वाधिक विख्यात
शिक्षक हैं। श्रील प्रभुपाद का भाष्य दो बँगला भाष्यों पर आधारित है-एक
तो उनके गुरु, महान् वैदिक विद्वान, उपदेशक और संत श्रील भक्तिसिद्धान्त
सरस्वती ठाकुर, जिन्होंने भविष्यवाणी की थी कि, “एक समय ऐसा आयेगा,
जब श्रीचैतन्य चरितामृत पढ़ने के लिए विश्वभर के लोग बँगला सीखेंगे और
दूसरा भाष्य श्रील भक्तिसिद्धान्त के पिता भक्तिविनोद ठाकुर का जिन्होंने
आधुनिक युग में श्री चैतन्य महाप्रभु की शिक्षाओं के प्रचार में अग्रदूत का काम
किया।
श्रील प्रभुपाद स्वयं श्री चैतन्य महाप्रभु की गुरु-शिष्य परम्परा में आते हैं।
और वे पहले विद्वान हैं, जिन्होंने श्रीकृष्ण चैतन्य के अनुयायियों के प्रमुख ग्रन्थों
का अंग्रेजी अनुवाद प्रस्तुत किया। उनकी बँगला तथा संस्कृत में विद्वत्ता और
श्रीकृष्ण चैतन्य के उपदेशों से उनका अन्तरंग परिचय ऐसा उपयुक्त मेल है,
जो उन्हें इस महत्त्वपूर्ण काव्य ग्रन्थ को अंग्रेजी भाषी संसार के समक्ष प्रस्तुत
करने के लिए सर्वाधिक योग्य बनाता है। वे जिस सहजता तथा स्पष्टता से
कठिन दार्शनिक विचारों की स्थापना करते हैं, वह भारत की धार्मिक परम्परा
से पूर्णतया अपरिचित पाठक को भी इन गहन तथा स्मरणीय ग्रन्थ को समझने
तथा उसकी प्रशंसा करने के लिए समर्थ बनाता है।
तात्पर्य समेत सम्पूर्ण मूल पाठ को नौ सचित्र खण्डों में भक्तिवेदान्त बुक
ट्रस्ट द्वारा प्रस्तुत किया गया है, जो समकालीन मनुष्य के बौद्धिक, सांस्कृतिक
तथा आध्यात्मिक जीवन में प्रमुख महत्त्वपूर्ण योगदान का प्रतिनिधित्व करता
श्रील प्रभुपाद के द्वारा रचित श्रीचैतन्य चरितामृत का हिन्दी अनुवाद उनके
शताब्दी उत्सव के अवसर पर प्रकाशित किया जा रहा है, जो भारत के भक्तों
के लिए उपयोगी सिद्ध होगा।
-प्रकाशक






अध्याय १
श्री चैतन्य महाप्रभु की परवर्ती लीलाएँ
इस अध्याय में श्री चैतन्य महाप्रभु की मध्यकाल तथा अन्तिम छह वर्षों
में सम्पन्न की गई समस्त लीलाओं का संक्षिप्त विवरण दिया गया है। इन
सबका वर्णन संक्षेप में किया गया है। इस अध्याय में श्री चैतन्य महाप्रभु के
उस भावावेश का भी वर्णन है, जो उन्होंने यः कौमार-हरः से प्रारम्भ होने वाले
श्लोक को सुनाने पर प्रकट किया था। इस भावावेश की व्याख्या श्रील रूप
गोस्वामी द्वारा रचित श्लोक प्रियः सोऽयं कृष्ण: में हुई है। श्री चैतन्य महाप्रभु
ने इस श्लोक की रचना करने के लिए श्रील रूप गोस्वामी को विशेष आशीर्वाद
दिया। इसके अतिरिक्त इस अध्याय में श्रील रूप गोस्वामी, श्रील सनातन
गोस्वामी तथा श्रील जीव गोस्वामी द्वारा रचित अनेक ग्रन्थों का वर्णन भी
मिलता है। इसी के साथ रामकेलि नामक गाँव में श्रील रूप गोस्वामी तथा श्रील
सनातन गोस्वामी के साथ श्री चैतन्य महाप्रभु की भेंट का वर्णन हुआ है।
যস্য প্ৰসাদাদজ্ঞােহপি সদ্যঃ সর্ব-জ্ঞতাং ব্রজেৎ।
স শ্রীচৈতন্যদেবাে মে ভগবান্সম্প্রসীদ ॥১৷৷
ग्रस्य प्रसादादज्ञोऽपि सद्यः सर्व-ज्ञतां व्रजेत् ।
स श्री-चैतन्य-देवो मे भगवान्सम्प्रसीदतु ॥१॥
ग्रस्य–जिसकी; प्रसादात्-कृपा से; अज्ञः अपि-एक अज्ञानी भी; सद्यः-तत्क्षण;
सर्व-ज्ञताम्-समस्त ज्ञान; व्रजेत् प्राप्त कर सकता है; सः-वे; श्री-चैतन्य-देवः-श्री
चैतन्य महाप्रभु; मे-मुझ पर; भगवान्-भगवान्; सम्प्रसीदतु–वे अपनी अहैतुकी कृपा
करें।



श्रीचैतन्य-चरितामृत
मध्य लीला, अध्याय १
अनुवाद
श्री चैतन्य महाप्रभु के आशीर्वाद मात्र से एक अज्ञानी व्यक्ति भी
तुरन्त समस्त ज्ञान प्राप्त कर सकता है। अतएव मैं महाप्रभु से प्रार्थना
करता हूँ कि वे मुझ पर अपनी अहैतुकी कृपा करें।
বন্দে শ্রীকৃষ্ণ-চৈতন্য-নিত্যানন্দৌ সহদিতৌ।।
গৌড়ােদয়ে পুষ্পবন্তৌ চিত্রৌ শন্দৌ তমােনুদৌ ॥২৷৷
वन्दे श्री-कृष्ण-चैतन्य-नित्यानन्दौ सहोदितौ ।
गौड़ोदये पुष्पवन्तौ चित्रौ शन्दौ तमो-नुदौ ॥२॥
वन्दे-मैं सादर नमस्कार करता हूँ; श्रीकृष्ण-चैतन्य-श्रीकृष्ण चैतन्य को;
नित्यानन्दौ-और नित्यानन्द प्रभु को; सह-उदितौ–एक साथ उदित हुए; गौड़-उदये-गौड़
के पूर्व क्षितिज पर; पुष्पवन्तौ-सूर्य और चन्द्र इकठ्ठ; चित्रौ-अभुत; शम्-दौ-आशीर्वाद
देते हुए; तमः-नुदौ-अन्धकार मिटाते हुए।
| अनुवाद
| मैं श्रीकृष्ण चैतन्य और नित्यानन्द प्रभु को सादर प्रणाम करता हूँ,
जो सूर्य और चन्द्रमा के समान हैं। वे गौड़ देश के क्षितिज पर अज्ञान के
अन्धकार को दूर करने के लिए और इस प्रकार सबको अद्भुत आशीर्वाद
देने के लिए एक साथ उदित हुए हैं।
জয়তাং সুরতৌ পঙ্গোমর্ম মন্দ-মতের্গতী।
মসর্বস্ব-পদাম্ভোজৌ রাধা-মদন-মােহনৌ ৷৩৷৷
जयतां सुरतौ पङ्गोर्मम मन्द-मतेर्गती ।।
मत्सर्वस्व-पदाम्भोजौ राधा-मदन-मोहनौ ॥३॥
जयताम्-जय हो; सु-रतौ-परम दयालु अथवा माधुर्य प्रेम में रत; पङ्गोः-उसका जो
लंगड़ा हो; मम-मेरा; मन्द-मतेः--मन्दमति, मूर्ख; गती-आश्रय; मत्-मेरा; सर्व-स्व-
सर्वस्व; पद-अम्भोजौ-जिनके चरणकमल; राधा-मदन-मोहनौ-राधारानी और मदन-
मोहन।
|
| अनुवाद
अनुवाद
परम कृपालु राधा तथा मदनमोहन की जय हो! यद्यपि मैं लंगड़ा और



श्लोक ५]
श्री चैतन्य महाप्रभु की परवर्ती लीलाएँ
मूर्ख हैं, फिर भी वे मेरे मार्गदर्शक हैं और उनके चरणकमल मेरे लिए
सर्वस्व हैं।
शैतान्तीजन-कब्र-मशि-
শ্রীমদ্রাগার-সিংহাসন-স্থেী।
শ্রীমদ্রাধা-শ্রীল-গােবিন্দ-দেবৌ
| Cश्वर्थीनी७ि४ Cशवायटिनो गन्नाभि ।8।।
दीव्यद्वन्दारण्य-कल्प-द्रुमाधः-
श्रीमद्रत्नागार-सिंहासन-स्थौ ।
श्रीमद्राधा-श्रील-गोविन्द-देवौ
प्रेष्ठालीभिः सेव्यमानौ स्मरामि ॥४॥
दीव्यत्-चमकते हुए; वृन्दा-अरण्य-वृन्दावन के वन में; कल्पद्रुम-कल्पवृक्ष;
अधः-नीचे; श्रीमत्-अत्यन्त सुन्दर; रत्न-आगार-रत्न-जडित मन्दिर में; सिंह-आसन-
स्थौ-सिहांसन पर विराजमान; श्रीमत्-अत्यन्त सुन्दर; राधा-श्रीमती राधारानी; श्रील-
गोविन्द-देवौ-और श्री गोविन्द देव; प्रेष्ठ-आलीभिः–सर्वाधिक अन्तरंग पाषर्दो द्वारा;
सेव्यमानौ-सेवित; स्मरामि-मैं स्मरण करता हूँ।
अनुवाद
वृन्दावन में कल्पवृक्ष के नीचे, रत्नों के मन्दिर के भीतर श्री श्री राधा-
गोविन्द एक देदीप्यमान सिंहासन पर विराजमान हैं और उनके सर्वाधिक
अन्तरंग पार्षद उनकी सेवा में लगे हुए हैं। मैं उन्हें मेरे विनम्र प्रणाम करता
hoo
শ্রীমান্ত্রাস-রসারম্ভী বংশী-বট-তট-স্থিতঃ ।
কর্ষন্বেণু-স্বনৈর্গোপীগোপীনাথঃ শ্রিয়েহস্তু নঃ ॥৫৷৷
श्रीमान्नास-रसारम्भी वंशी-वट-तट-स्थितः ।।
कर्षन्वेणु-स्वनैर्गोपीर्गोपीनाथः श्रियेऽस्तु नः ॥५॥
श्रीमान्–सर्वोच्च सुन्दर रूप; रास-रास नृत्य का; रस-आरम्भी-रस के आरम्भ
करने वाले; वंशी-वट-वंशीवट, अत्यन्त विख्यात स्थान; तट-यमुना के तट पर; स्थितः-
स्थित; कर्षन्-आकर्षक; वेणु-स्वनैः-बांसुरी की ध्वनि से; गोपीः-सारी गोपियाँ; गोपी-
नाथः-सारी गोपियों के स्वामी; श्रिये-प्रेम का ऐश्वर्य; अस्तु-हो; नः-हम पर।



